# senteces
За проекта Common Voice на Mozilla е необходимо да съберем поне 5000 изречения на български език. 

Изискването е да са до 15 думи, или прочитането на всяко изречение да не отнема повече от 3-5 секунди.

Изреченията трябва да са от материали достъпни под лиценз CC0 или Public Domain (обществено достояние) и да бъде посочен източника. Може и вие да съставите свои собствени изречения и като автор да ги предоставите под CC0.

В момента Mozilla разработват уеб базирана система за събиране и проверка на изреченията, но докато тя стане готова предложенията ще се събират тук. Предпочитаният формат е обикновен текстов файл, с utf8 кодиране, по едно изречение на ред. Изреченията може да групирате в един или няколко файла според източник, тема, автор или по друг признак.

Ако не знаете как да ползвате git, може да ви е по-лесно да работите директно с уеб базираният текстов редактор тук. Пишете ми за да ви добавя към организацията и да ви дам права за редактиране. Най-лесно е да ползваме системата за следене на проблеми (Issues) към хранилището.

При въпроси или проблеми може да се свържете с мен на radoslav@kolev.info
